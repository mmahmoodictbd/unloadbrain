[{"draft":false,"categories":[],"title":"১৩৩৩","author":"জীবনানন্দ দাশ","post_type":"kobita","tags":["jibanananda-das"],"slug":"kobita-1","ext":".md","excerpt":"<p>তোমার শরীর ,-\nতাই নিয়ে এসেছিলে একবার;- তারপর,- মানুষের ভিড় \nরাত্রি আর দিন\nতোমারে নিয়েছে ডেকে কোন দিকে জানিনি তা,- হয়েছে মলিন\nচক্ষু এই;- ছিঁড়ে গেছি- ফেড়ে গেছি ,- পৃথিবীর পথ হেঁটে হেঁটে \nকত দিন রাত্রি গেছে কেটে ! \nকত দেহ এল,- গেল, - হাত ছুঁয়ে ছুঁয়ে\nদিয়েছি ফিরায়ে সব;- সমুদ্রের জলে দেহ ধুয়ে\nনক্ষত্রের তলে\nব’সে আছি,- সমুদ্রের জলে\nদেহ ধুয়ে নিয়া\nতুমি কি আসিবে কাছে প্রিয়া !\nতোমার শরীর,-\n তাই নিয়ে এসেছিলে একবার;- তারপর,- মানুষের ভিড় \nরাত্রি আর দিন\nতোমারে নিয়েছে ডেকে কোন দিকে,-ফ’লে গেছে কতবার, ঝ’রে গেছে তৃণ !</p>\n"},{"draft":false,"categories":[],"title":"পথহাঁটা","author":"জীবনানন্দ দাশ","post_type":"kobita","tags":["jibanananda-das"],"slug":"kobita-2","ext":".md","excerpt":"<p>কী এক ইশারা যেন মনে রেখে একা একা শহরের পথ থেকে পথে\nঅনেক হেঁটেছি আমি; অনেক দেখেছি আমি ট্রাম-বাস সব ঠিক চলে;\nতারপর পথ ছেড়ে শান্ত হয়ে চলে যায় তাহাদের ঘুমের জগতে:</p>\n"},{"draft":false,"categories":[],"title":"অঘ্রান প্রান্তরে","author":"জীবনানন্দ দাশ","post_type":"kobita","tags":["jibanananda-das"],"slug":"kobita-3","ext":".md","excerpt":"<p>‘জানি আমি তোমার দু’চোখ আজ আমাকে খোঁজে না \nআর পৃথিবীর’ পরে-’      <br />\nবলে চুপে থামলাম, কেবলি অশত্থ পাতা পড়ে আছে ঘাসের ভিতরে\nশুকনো মিয়োনো ছেঁড়া;- অঘ্রান এসেছে আজ পৃথিবীর বনে;\nসে সবের ঢের আগে আমাদের দুজনের মনে\nহেমন্ত এসেছে তবু; বললে সে, ‘ঘাসের ওপরে সব বিছানো পাতার\nমুখে এই নিস্তব্ধতা কেমন যে-সন্ধ্যার আবছা অন্ধকার\nছড়িয়ে পড়েছে জলে’; কিছুক্ষণ অঘ্রাণের অস্পষ্ট জগতে\nহাঁটলাম, চিল উড়ে চলে গেছে-কুয়াশার প্রান্তরের পথে\nদুএকটা সজারুর আসা-যাওয়া; উচ্ছল কলার ঝাড়ে উড়ে <br />\nচুপে সন্ধ্যার বাতাসে\nলক্ষ্মীপেঁচা হিজলের ফাঁক দিয়ে বাবলার আঁধার গলিতে নেমে আসে;\nআমাদের জীবনের অনেক অতীত ব্যাপ্তি আজো যেন\nলেগে আছে বহতা পাখায়\nওইসব পাখিদের;  ওইসব দূর দূর ধানক্ষেতে, ছাতকুড়ো-মাখা<br />\nক্লান্ত জামের শাখায়; \nনীলচে ঘাসের ফুলে ফড়িঙের হৃদয়ের মতো নীরবতা\nছড়িয়ে রয়েছে এই প্রান্তরে বুকে আজ …হেঁটে চলি… আজ কোনো কথা\nনেই আর আমাদের; মাঠের কিনারে ঢের ঝরা ঝাউফল\nপড়ে আছে; খড়কুটো উড়ে এসে লেগে আছে শড়ির ভিতরে,\nসজনে পাতার গুঁড়ি চুলে বেঁধে গিয়ে নড়েচড়ে;\nপতঙ্গ পালক্ জল-চারিদিকে সূর্যের উজ্জ্বলতা নাশ;\nআলেয়ার মতো ওই ধানগুলো নড়ে শূন্যে কী রকম অবাধ আকাশ\nহয়ে যায়; সময়ও অপার-তাকে প্রেম আশা চেতনার কণা\nধরে আছে বলে সে-ও সনাতন;-কিন্তু এই ব্যর্থ ধারণা\nসরিয়ে মেয়েটি তাঁর আঁচলের চোরাকাঁটা বেছে\nপ্রান্তর নক্ষত্র নদী আকাশের থেকে সরে গেছে\nযেই স্পষ্ট নির্লিপ্তিতে-তাই-ই ঠিক;-ওখানে সিগ্ধ হয় সব।\nঅপ্রেমে বা প্রেমে নয়- নিখিলের বৃক্ষ নিজ বিকাশে নীরব।</p>\n"},{"draft":false,"categories":[],"title":"সুচেতনা","author":"জীবনানন্দ দাশ","post_type":"kobita","tags":["jibanananda-das"],"slug":"kobita-4","ext":".md","excerpt":"<p>সুচেতনা, তুমি এক দূরতর দ্বীপ\nবিকেলের নক্ষত্রের কাছে;\nসেইখানে দারুচিনি-বনানীর ফাঁকে\nনির্জনতা আছে।\nএই পৃথিবীর রণ রক্ত সফলতা\nসত্য; তবু শেষ সত্য নয়।\nকলকাতা একদিন কল্লোলিনী তিলোত্তমা হবে;\nতবুও তোমার কাছে আমার হৃদয়।</p>\n"},{"draft":false,"categories":[],"title":"হাজার বছর শুধু খেলা করে","author":"জীবনানন্দ দাশ","post_type":"kobita","tags":["jibanananda-das"],"slug":"kobita-5","ext":".md","excerpt":"<p>হাজার বছর শুধু খেলা করে অন্ধকারে জোনাকির মতো;\n         চারিদিকে চিরদিন রাত্রির নিধান;\nবালির উপরে জ্যোৎস্না — দেবদারু ছায়া ইতস্তত\nবিচূর্ণ থামের মতো: দ্বারকার; — দাঁড়ায়ে রয়েছে নত, ম্লান।\nশরীরে ঘুমের ঘ্রাণ আমাদের ঘুচে — গেছে জীবনের সব লেনদেন;\n‘মনে আছে?’ শুধালো সে — শুধালাম আমি শুধু, ‘বনলতা সেন?’</p>\n"},{"draft":false,"categories":[],"title":"বুনো হাঁস","author":"জীবনানন্দ দাশ","post_type":"kobita","tags":["jibanananda-das"],"slug":"kobita-6","ext":".md","excerpt":"<p>পেঁচার ধূসর পাখা উড়ে যায় নক্ষত্রের পানে-\nজলা মাঠ ছেড়ে দিয়ে চাঁদের আহবানে</p>\n"}]
